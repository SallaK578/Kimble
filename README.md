# Kimble - Soveltava Projekti 2021 - Ryhmä E

Klassinen Kimble-lautapeli toteutettuna digitaalisessa muodossa.

Kimblessä pelin tavoittena on kuljettaa kaikki neljä pelinappulaa kerran pelilaudan ympäri ja lopuksi maaliin. Pelin aikana pelaajat yrittävät estää toistensa pääsyä maaliin "syömällä" pelinappuloita, jolloin ne lähetetään takaisin kotipesään. 

Kimbleä voi pelata 2-4 pelaajaa. Jokaisella pelaajalla on 4 tietynväristä pelinappulaa, jotka aluksi sijoitetaan kotipesään.

## Aloitus
Pelaajat heittävät vuorollaan noppaa. Kun pelaaja saa luvun 6, saa hän liikuttaa yhden nappuloistaan kotipesästään lähtöruutuun. Jos pelaaja ei saa heitollaan lukua 6, vuoro siirtyy seuraavalle pelaajalle. Saatuaan 6 ja siirrettyään nappulansa lähtöruutuun pelaaja saa heittää noppaa heti uudelleen ja siirtää nappulaansa myötäpäivään pelilaudalla nopan silmäluvun verran.

## Siirtäminen
Jokaisella vuorollaan pelaaja heittää ensin noppaa, ja sitten hän saa siirtää yhtä nappulaansa pelilaudalla. Pelinappuloita saa siirtää kotipesästä lähtöruutuun kuitenkin vain, jos nopan silmäluku on 6. Aina saadessaan luvun 6 pelaaja saa joko siirtää uuden pelinappulan lähtöruutuun tai siirtää jo pelilautaa kiertävää nappulaa eteenpäin. Aina luvun 6 saatuaan pelaaja saa heittää noppaa uudelleen eli tällöin saa uuden vuoron. Pelivuorollaan pelaaja voi myös olla siirtämättä nappulaa, ja usein yhdenkään nappulan siirtäminen ei ole edes mahdollista. Yhtäkään nappulaa ei voi siirtää esimerkiksi silloin, jos kaikki nappulat ovat kotipesässä ja pelaaja saa jonkin muun silmäluvun kuin 6. Nappulaa ei myöskään voi siirtää saamaan ruutuun, missä on jo toinen samanvärinen nappula. Nappulaa siirrettäessä sitä täytyy siirtää aina tasan nopan silmäluvun verran.

## "Syöminen"
Jos pelaaja siirtää nappulansa ruutuun, jossa on jonkun vastapelaajan nappula, se "syödään", eli vastapelaajan nappula siirretään takaisin omaan kotipesäänsä. Vastapelaajan täytyy tällöin normaalisti saada omalla vuorollaan luku 6 voidakseen siirtää kotipesässä oleva nappula lähtöruutuun.

## Pelin loppu
Kun pelinappula on kiertänyt kerran pelilaudan ympäri, se saapuu maalialueelle, johon sen täytyy päästä tasaluvulla. Pelinappulan täytyy mennä maalialueelle pelilaudan kierrettyään, eikä se saa lähteä uudelle kierrokselle. Pelinappula tulee siirtää maalialueelle tasaluvulla. Jos nopan silmäluvun osoittama ruutu on täynnä, pelaaja ei silloin voi siirtää nappulaansa. Maalialueella, samoin kuin muutenkin pelilaudalla, nappuloita saa siirtää vain eteenpäin, ei taaksepäin. Jo maalialueelle aiemmin siirtynyttä nappulaa saa siis siirtää maalialueella eteenpäin, jos se on maalialueen ruudussa 1, 2 tai 3.

## Pelin voittaja
Pelin voittaa se pelaaja, joka ensimmäisenä saa kaikki neljä pelinappulaansa maaliin.